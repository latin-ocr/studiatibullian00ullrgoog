l

80

De his vix quisquam, nisi illa opinione ductus, aliter sen-
serit, atque luce est clarius Birtium erravisse Batracho-
myomachiam et Culicem opuscula minutissima diviti, ut in
papyro scripta, tribuentem, Homeri Iliadem et Odysseam,
Vergilii Aeneidem opera heroica pauperi. Sed de distichis sex
quae sequuntur (rev—192) iam dubitaveris; et suspicabantur
ita ut significavi critici aliquot excidisse, videlicet cum cogitari
non posset Martialem, qui bene initium cepisset id, ut binorum
poetarum (praesertim finitimorum Homeri et Vergilii epicorum)
opera bina compararet, tum scriptores ingenio et genere scri-
bendi diversissimos Menandrum Ciceronem, Propertium Livium,
Sallustium Ovidium tali ordine inter se comparasse. Sed iam
dixi, cum in reliquis huius libri partibus talia, nisi quis ad
ultimam illam rationem lubricam lacunas statuendi semper
recurrit, non raro obveniant, in iis non recte haesitari. Sane
concedendum est primo obtutu inopinatum illuc accidere, quod
si codicum ordinem servamus Menandro Cicero, Livius Pro-
pertio, Ovidio Sallustius opponuntur, et facile est ad intelli·
gendum quae rationes moverint Friedlaenderum, ut scriptores
genere scribendi similes a Martiale oppositos esse sentiret ’
Livium Sallustio rerum scriptores, Tibullo Ovidium poetas.
Et concedo fieri potuisse, ut librarius cum saepius in lemma-
tibus legeret adiecta haee ‚da membranir“ oculis deceptus
unum vel plura omitteret3 sed miserrimus hic iam fuit libra·
rius, qui epigrammata 183-196 orbem suum efficere non
ignorans et pauperis dono divitis semper respondere, ex quat-
tuordecim quattuor silentio praeteriretl¹) Neque tamen ea,
quam proposuit Friedlaenderus, ratione omni ex parte eiusdem
generis scriptores evadunt, cum Metamorphosibus Ovidii car· ⁵

1) Neque vero obliviscendum est, his quattuordecim apophoretis Mar-
tialis ingeniosissimi et facetissimi scriptoris de clarissimis, quiante ipsum
fuerunt, et Graecis'et Romanis scriptoribus iudicia, tam breviter quam
acute dicta, contineri. Quae quidem monachum cum describeret, quam-
quam in reliquis libri partibus, sed non ecquomodo gravibus, non satis
attentum se praebuit, adeo non respexisse ut viri docti opinabantur
negaveram.

 

